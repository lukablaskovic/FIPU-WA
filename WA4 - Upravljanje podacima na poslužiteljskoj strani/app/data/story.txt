Već trideset i tri godine jedan stari ribar i njegova žena živjeli su siromašno.

Trideset i tri godine stari ribar i njegova žena živjeli su siromašno u staroj i trošnoj kolibi od gline na obali sinjeg mora. Dane su provodili usamljeno i skromno. Starac je svaki dan išao loviti ribu kako bio on i žena imali što jesti, a starica je ostajala u kolibi, prela i kuhala ručak.

“Živio na žalu sinjeg mora
Starac ribar sa staricom svojom;
U staroj su kolibi od gline
Proživjeli tri’es’t i tri ljeta.
Starac mrežom lovio je ribu,
A starica prela svoju pređu”

Jednog dana, kad je starac otišao na loviti ribu, nikako mu nije uspijevalo. Prvi put kad je zabacio mrežu, bila je puna mulja. On pokuša još jednom, ali je mreža bila puna morske trave. No, treći put kad je zabacio svoju mrežu, primijetio je da je uhvatio malenu zlatnu ribicu.

“Jednom starac izađe da lovi
Pa izvuko mrežu punu mulja.
Po drugi put bacio je mrežu,
izvukao samo morsku travu.
Po treći put bacio je mrežu,
A u mreži samo jedna riba,
Ali nije obična, već zlatna”

Kad ju je ugledao, ona je progovorila ljudskim glasom. Molila ga je da je pusti, a ona će mu zauzvrat ispuniti svaku želju.

“Pusti mene u to sinje more,
Skupim ću se otkupiti darom:
Što zaželiš, to ću ti i dati.”

Kako je starac bio dobrodušan i skroman, on joj se smilovao i vratio natrag u more bez da je tražio neku naknadu ili želju.

“Zbogom pošla, ribo moja zlatna,
Ne treba mi tvojega otkupa,
Već ti pođi u to sinje more
Pa ti šetaj kud je tebi drago.”

Kad je došao kući i ispričao svojoj ženi za ovaj događaj, ona ga je izvrijeđala i zahtijevala da se vrati na more, pronađe zlatnu ribicu i traži od nje novo korito jer joj je staro puklo i curi.

Kako je starac uvijek htio udovoljiti svojoj supruzi, tako se on okrene i uputi prema obali mora. Primijetio je da je mora jako nemirno.Dozivao je zlatnu ribicu, rekao da želi novo korito i ona mu je ispunila želju. Pohlepna starica je dobila svoje novo korito.

No, starica nije odustajala. Kad je vidjela da je zlatna ribica zaista ispunila želju njenom suprugu, sada je željela novu kuću. Starac je otišao do mora koje je bilo još nemirnije i ponovo pozvao zlatnu ribicu. Ona je i ovog puta ispunila njegovu želju. Kad se vratio kući, starac je imao priliku vidjeti prekrasnu novu kuću s novim dimnjakom i vratima napravljenima od hrastova drveta.

Misleći da sada zaista ima sve, starac je zaista vjerovao da će njegova žena prestati tražiti nove želje. No, ona nije odustala. I dalje starcu ne daje mira i želi još više i više. Ovog puta želi postati bogata vlastelinka te ona ponovo šalje starca na more k zlatnoj ribici. More je sada već jako uzburkano. Starac doziva zlatnu ribicu koja mu udovoljava i u ovoj želji.

Kada se vratio kući, starac je ugledao bogato odjevenu ženu koja naređuje i tuče sluge. Starca odmah pošalje u staju da joj služi.

“Na doksatu stoji mu starica
U bundici od samura skupa.
Na glavi joj peča zlatotkana,
Oko vrata težak niz bisera,
Na rukama zlaćano prstenje,
Na nogama crvene čizmice.
Oko nje se užurbale sluge,
A ona ih nemilice tuče,
Koga tuče, kog za kiku vuče.
Starac baki riječ upravio:
“Zdravo da si, gospo vlastelinko,
Je l’ ti sada zadovoljna duša?”
Ali baba povika na starca,
Pošalje ga da u staji služi”

Tako su prošla dva tjedna kad se starica ponovo polakomila. Poslala je starca ponovo na more zlatnoj ribici jer ovog puta želi biti svijetla carica. Starac joj govori da je nerazumna i moli ju da prestane sa svojim zahtjevima koji postaju preveliki. Govori joj da se ne zna ponašati, govoriti, hodati i da će joj se svi smijati u tom njenom “carstvu”

“Zar si ludih najela se gljiva?
Nit hodati znadeš, nit govorit,
Bit ćeš ruglo čitavome carstvu”

Ali ona nije htjela ni čuti, ponovo vrijeđa starca i tjera ga na more.

“Ti ćeš, je li, seljačino jedna,
Svađati se s moćnom vlastelinkom?
Ne rekoh li lijepo, pođi k moru,
Ako nećeš, na silu ćeš poći.”

Sada iz već jako crnog i uzburkanog mora, ponovo izlazi zlatna ribica i ispunjava starcu želju.

Tako je starica postala moćna i bogata carica koja je živjela u dvorcu i gdje su je služile sluge. Istjerala je starca s dvora, a svi mještani su mu se smijali. Sluge su ga skoro i ubile, a narod je pričao o tome kako se jadan starac uopće drznuo ući na dvor.

No, starica je nakon nekog vremena ponovo poludjela i željela postati vladaricom cijelog mora i da joj zlatna ribica stalno ispunjava želje i bude na usluzi.

Jadac starac se tada ponovo uputio na more gdje je već bila velika oluja. Starac je pronašao ribicu i prenio joj još jednu želju svoje žene. Ribica mu sad nije ništa ne odgovorila, samo je mahnula svojim perajama i zaronila u duboke more.

“Ništa na to ne reče mu riba,
Samo repom udari po vodi
I zaroni u dubinu mora”

Tako ju je starac još dugo i dugo čekao, ni ne znajući što se dogodilo, ali ribica se nije vratila. Kada se vratio kući,ponovo je vidio svoju trošnu i staru kolibu, a pored nje svoju siromašnu ženu koja ga je čekala da se vrati uz ono staro, napuklo korito.